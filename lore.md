# Lore van Elden Ring

Elden Ring speelt zich af in een wereld die The Lands Between heet. Ooit werd deze wereld bij elkaar gehouden door een krachtbron: de Elden Ring. Maar die ring is gebroken, en sindsdien is alles in chaos. Koningen, helden en vreemde wezens vechten om de macht. 

Als speler ben je een Tarnished, iemand die ooit werd verbannen maar nu is teruggeroepen. Jouw doel is om de stukken van de Elden Ring - de Great Runes - te vinden en zelf Elden Lord te worden. In deze sectie leg ik de basis uit van het verhaal achter het spel.

Na het breken van de Elden Ring ontstond de Shattering, een grote oorlog tussen de kinderen van Queen Marika. Elk van hen kreeg een fragment van de ring, wat hen machtiger maar ook duister maakte. Deze strijd verwoestte The Lands Between en liet het land achter vol vervallen kastelen, doden en vele monsters.
